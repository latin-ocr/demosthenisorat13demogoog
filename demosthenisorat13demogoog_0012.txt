194 XVIII. ΔΗΜΟΣΘΕΝΟΤΣ

λοιδοριῶν καὶ τῶν κατηγοριῶν ἀκούειν ἡδέως, τοῖς

4ἐπαινοῦσι δ’ αὐτοὺς ἄχθεσθαι· τούτων τοίνυν ὂ μέν

- ἐστι πρὸς ἡδονὴν, τούτῳ δέδοται , ὃ δὲ πᾶσιν ὥς ἔπος
εἰπεῖν ἐνοχλεῖ, λοιπὸν ἐμοί. κᾶν μὲν εὐλαβούμενος
τοῦτο μὴ λέγω τά πεπραγμένα ἐμαυτῷ , οὐκ ἔχειν ἄπο-
λύσασθαι τά κατηγορημένα δόξω οὐδ’ ἐφ’ οἷς άξιεό τι-
μᾶσθαι δεικνύναι· ἐάν δ’ ἐφ’ οἳ καὶ πεποίηκα καὶ πε-
πολίτευμαι βαδίζω, πολλάκις λέγειν ἀναγκασθήσομαι
περὶ ἐμαυτοῦ. πειράσομαι μὲν οὖν ὡς μετριώτατα 227

2 Ἃ ἱ

τοῦτο ποιεῖν· ὅ τι δ αν το πρᾶγμα αὐτὸ ἀναγκάζῃ,
τούτου τὴν αἰτίαν οὗτός ἐστι δίκαιος ἔχειν ὁ τοιοῦτον

ἀγῶνα ἐνστησάμενος.

· 5 Οἶμαι δ> ὑμᾶς, (5 ἄνδρες Ἀθηναῖοι, πάντας ἂν
ὁμολογῆσαι κοινὸν εἶναι τουτονὶ τὸν άγεδνα ἐμοί τε καὶ
Κτησιφῶντι καὶ οὐδὲν ἐλάττονος ἄξιον -σπουδῆς ἐμοί·
πάντων μὲν γὰρ ἀποστερεῖσθαι λυπηρόν ἐστι καὶ χα-
λεπὸν, ἄλλως τε κάν ’ὑπ’ ἐχθροῦ τω τοῦτο συμβαίνῃ,
μάλιστα δὲ τῆς παρ’ ὑμῶν εὐνοίας καὶ φιλανθρωπίας,

6 ὅσῳπερ καὶ τὸ τυχεῖν τούτων μέγιστόν ἐστιν. περὶ
τούτων δ’ ὄντος τουτουὶ τοῦ ἀγῶνος , άξιεδ καὶ δέομαι
πάντων ὁμοίως ὑμῶν ἀκοῦσαί μου περὶ τῶν κατηγο-
ρημένων ἀπολογουμένου δικαίως, ὥσπερ οὗ νόμοι κε·-
λεύουσιν, οὓς ὃ τιθεὶς ἐξ άρχῆς Σόλων, εὔνους εόν
ὑμῖν καὶ δημοτικὸς , ού μόνον τῷ γράψαι κυρίους ᾤετο
δεῖν εἶναι, ἀλλὰ καὶ τῷ τοὺς δικάζοντας ὑμᾶς ὀμωμο-

Ίκέναι, οὐκ άπιστεῖν ὑμῖν, ὥς γ’ ἐμοὶ φαίνεται, ἀλλ’
ὁρῶν ὅτι τάς αἰτίας καὶ τας διαβολάς, αἷς ἐκ τοῦ πρό*
τερος λέγειν ὁ διώκων ἰσχύει, οὐκ ἔνι τῷ φεύγοντι παρ-
ελθεῑν, εί μὴ τῶν δικαζόντων ἕκαστος ὑμῶν τὴν πρὸς
τοὺς θεοὺς εὐσέβειαν διαφυλάττων καὶ τά τοῦ λέγον-
τος ὑστέρου δίκαια εὐνοϊκῶς προσδέξεται, καὶ παρα-ψ

